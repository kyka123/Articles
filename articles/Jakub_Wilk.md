---
title: Sneakersy. Od kiedy stały się nie tylko częścią ubioru, a globalną kulturą?
date: 4 maj 2021
author: Jakub Wilk
image: articles_photo/Jordan.jpg
---


## Możemy zauważyć, że w szczególności młodzi ludzie zwracają coraz większa uwagę na to co wkładają na swoje nogi. Proces ten w dzisiejszych czasach zamienia się w pewną kulturę. Jak do tego doszło i dlaczego są to akurat buty?


## Powstanie

Wszystko rozpoczęło się w Stanach Zjednoczonych, dokładniej w Chicago. Symbolicznie powstanie tej kultury można przypisać koszykówce i współpracy Michaela Jordana z Nike. W tym okresie w Stanach, koszykówka była bardzo popularna, a Michael Jordan był jednym z najlepszych graczy w tej dyscyplinie. Obuwie było najważniejszą częścią ubioru w tym sporcie. Więc symboliczną datę rozpoczęcia możemy przypisać rok 1985 w którym Jordan razem z Nike wydali parę butów Air Jordan 1. Fani więc zaczęli interesować się co nosi koszykarz i co reklamuje. Gdy tylko zostały one wypuszczone na rynek w Chicago stały się bardzo pożądanym towarem.
Można było wywnioskować, że każdy kto posiadał te buty, czuł się jak światowa gwiazda koszykówki.


## Rozprzestrzenienie

Buty te w natychmiast rozeszły się po całych Stanach Zjednoczonych, a szczególnie w Nowym Jorku i Los Angeles. W całym kraju stały się bardzo pożądanym towarem,  a ludzie potrafili stać po kilka dni w kolejce tylko po to, aby zostać ich właścicielem.
Razem z początkiem XXI wieku i rozwojem internetu kultura ta rozpowszechniła się po całym świecie i coraz więcej osób było nimi zainteresowanych. Najciekawsze jest to, że nawet po kilkudziesięciu latach buty z kolekcji Jordan są nadal produkowane w nowych odsłonach i kolorystykach. Mimo tego, że seria ta ma już 35 lat to nadal jest bardzo pożądanym towarem na całym świecie. Na rynku wtórnym potrafią kosztować nawet kilka tysięcy dolarów.



## Potwierdzenie wielkości tej kultury. Jak absurdalnie wysoko wyceniane są niektóre pary.

W maju 2020 roku za parę butów Nike z 1985 r. które nosił Michael Jordan, uzyskano kwotę 615 000 $. Był to rekord sprzedaży jakichkolwiek butów historii.
Jednakże 26 kwietnia 2021 r. sprzedano buty Kanye Westa w kolaboracji z Nike o nazwie Nike Grammy Worn z 2008 r. za 1,8 mln $, które są aktualnie najdroższymi butami sprzedanymi na aukcji.
Netflix w kwietniu 2020 stworzył serial Last Dance o Michaelu Jordanie, w którym znacząca część jest o butach, serii Jordan i całej tej kulturze.
Następnie we wrześniu 2020 r. Netflix wypuścił serial o nazwie "Sneakerheads", co znaczy: kolekcjoner butów. Ukazuje on życie i problemy sneakerheadów w teraźniejszości w żartobliwy sposób. 
Możemy więc zauważyć jak ta kultura jest doceniana przez kolejne pokolenia. 



## Podsumowując

Kolekcjonowanie butów stało się bardzo popularne i ciągle się rozwija.  Dzięki temu kolekcjoner z każdego zakątku świata może pochwalić się jakie pary posiadają w swojej kolekcji. Dodatkowo może kontaktować się z innymi zainteresowanymi osobami i wymieniać się informacjami. 
Do dnia dzisiejszego wśród młodego pokolenia trwa zainteresowanie wyjątkowymi butami, a szczególnie kolekcją zapoczątkowaną przez Jordana. To wyjątkowe zainteresowanie trwa od prawie 40 lat.


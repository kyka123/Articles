---
title: Jak szybciej i skuteczniej się uczyć?
date: 6 maj 2021
author: Wiktoria Szewczyk
image: articles_photo/Wiktoria.jpeg
---


## Wielu nas może zmagać się z problemem wolnego zapamiętywania informacji, jednak jest parę czynności, które mogą przyśpieszyć ten proces. 


Przez całe życie uczymy się nowych potrzebnych nam rzeczy, więc umiejętność efektywnej nauki może okazać się nam bardzo pomocna. Zawsze uczymy się w jakimś konkretnym celu. Warto sobie go określić, ponieważ nauka bez celu jest o wiele bardziej męcząca i zazwyczaj przynosi mniejsze rezultaty.




## Odpowiednie miejsce do nauki

Przygotowanie sobie miejsca, przy którym będzie nam się wygodnie pracować powinno dużo pomóc. Nie możemy pozwolić na to, aby w trakcie naszej nauki ciągle nas coś rozpraszało i zakłócało naszą pracę, więc musimy pozbyć się wszystkich rzeczy, które mogą to spowodować. Oświetlenie także musi być dla nas odpowiednie, najlepiej gdy jest to światło dzienne. Lepiej też jest otworzyć okno i pozwolić żeby trochę się przewietrzył pokój, w którym będziemy się uczyć. Aby oszczędzić sobie późniejszego szukania materiałów, dobrze jest też wszystko sobie obok przygotować, żeby w razie potrzeby szybko do nich zajrzeć. 


## Robienie notatek
Warto przygotować sobie notatki z danego tematu. Nie muszą być one długie, wystarczy nawet wypisanie kluczowych informacji. O wiele łatwiej i szybciej jest zerknąć do zeszytu z zapisanymi zagadnieniami niż szukać na nowo w książce. Wiele badań wykazuje, że robienie notatek ręcznie lepiej wpływa na zapamiętywanie tych informacji, lecz można też robić notatki na komputerze. Najważniejsze, aby się w nich po prostu łatwo odnaleźć. 

## Forma nauki

Niektórzy z nas są wzrokowcami, inni zaś słuchowcami. Dla wzrokowców bardzo ważne jest robienie notatek, a także czytanie różnych tekstów. Przy pisaniu pomocne może się okazać podkreślanie ważnych informacji, używanie wielu kolorów oraz tworzenie różnych map myśli czy tabelek. Dla słuchowców za to ważne jest uważanie na wykładach. Przydatną formą nauki w domu może być czytanie tekstów na głos. 


## Przerwy w nauce

Bardzo istotne jest robienie sobie przerw w nauce. Wystarczy poświęcić zaledwie chwilę, a już zmiany będą odczuwalne. Nasz mózg potrzebuje odpoczynku, aby poprawnie przyswajał wszystkie informacje. Wykonując takie przerwy pozwalamy naszemu mózgowi spokojnie odpocząć i wrócić na nowo do pracy. Przerwy nie muszą trwać długo, ani nie muszą występować często. Czasem wystarczy nawet 5 minut przerwy, aby nasz mózg się zrelaksował. Długość i ilość przerw trzeba dobrać jak najbardziej odpowiednią dla siebie. 
Skuteczna nauka jest bardzo potrzebna w naszym życiu. Należy przede wszystkim pamiętać o tym, aby nie przemęczać naszego mózgu i pozwolić mu stopniowo wszystko w spokoju przetwarzać. Stosując powyższe przykłady poświęcania czasu na naukę bardzo szybko jesteśmy w stanie zaobserwować polepszające się zmiany z naszym zapamiętywaniem.

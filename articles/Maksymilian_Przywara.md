---
title: Muzyka – jaką rolę odgrywa?
date: 7 maj 2021
author: Maksymilian Przywara
image: articles_photo/przywara.jpg
---


## Muzyka nas nie opuszcza, towarzyszy nam w każdej możliwej sytuacji życiowej czy to tej złej, czy dobrej, ale czy pomaga?

## Muzykoterapia

Przypuszczam, że każdy z nas ma lub miał swój ulubiony utwór, któremu oddawał się długimi minutami, aby się zrelaksować, skupić przy pracy czy tez dobrze się przy nim bawić. Lecz nie wszyscy wiedzą, że muzyka potrafi uratować ludzkie życie, które jest tak ważne. Muzykoterapia bo tak to się nazywa, według badań przeprowadzonych  w szpitalach i ośrodkach terapeutycznych, potrafi doprowadzić człowieka po udarze mózgu do częściowego lub całkowitego wyzdrowienia. Dzieję się to dzięki temu, że uaktywniają się obszary mózgu odpowiadajcie za różnego typu emocje. Ponadto badanie zrealizowane na studentach z tamtejszego wybranego Uniwersytetu w Kanadzie ukazały, iż muzyka potrafi wywołać dreszcze wzdłuż kręgosłupa oraz potrafi wprowadzić zmiany w pracy serca i w sposobie oddychania. Wszystko zależy od tego jakie dana osoba ma skojarzenia z dana piosenką lub odpowiednim gatunkiem muzyki.


## Muzyka przy pracy?

W 2016 r. przeprowadzono badania przez Mindlab International, które ukazały, iż dziewięciu na dziesięciu pracowników lepiej poradziło sobie z powierzonym zadaniem podczas słuchania muzyki, niż mieli by to robić w ciszy. Pokazuje nam to, że muzyka polepsza nasza skuteczność podczas wykonywanej pracy. Niestety ta teoria nie działa przy każdym rodzaju pracy. O wiele lepiej podczas poważnej rozmowy z klientem, któremu oferujemy swoje usługi rozmawiać w ciszy, niż przy głośniej, wybijającej z koncentracji muzyce. Wyszło na jaw również to ze nie każdy rodzaj muzyki jest dla nas dobry. Największą skutecznością, aż 92 proc. może pochwalić się muzyka ambient, jest to rodzaj z gatunku melodii elektronicznej. Najgorzej wypada muzyka spokojna, przygnębiająca, taka która usypia i dekoncentruje pracownika, zdobyła tylko 5 proc.
Podsumowując muzyka ma więcej zastosowań niż nam przychodzi do głowy. Nie tylko bawi, relaksuje i poprawia humor, ale też potrafi uzdrowić człowieka z poważnego problemu zdrowotnego jakim jest udar mózgu. Oddziałuje na nas pozytywnie również pod katem pracy, dzięki czemu staje się ona przyjemniejsza oraz ciekawsza. Muzyka, czyli nie tylko „sztuka organizacji struktur dźwiękowych w czasie”, ale także nasza przyjaciółka, która będzie nam pomagać do końca naszych dni.


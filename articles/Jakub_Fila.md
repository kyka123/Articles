---
title: Największe obiekty we wszechświecie
date: 6 maj 2021
author: Jakub Fila
image: articles_photo/Fila.jpeg
---


## Każdy z nas wie, że Ziemia jest domem dla niezliczonej ilości form życia. Wystarczy tylko wyjrzeć przez okno aby dostrzec różne z nich. Mimo to nasza planeta jest tylko małym obiektem w porównaniu ze Słońcem lub innymi planetami układu słonecznego, na których panuje kompletna pustka. Jednak nawet te ciała niebieskie są jak mrówki przy słoniu, jeśli pod uwagę weźmiemy nie naszą galaktykę, a cały wszechświat. 


## UY Scuti

UY Scuti to gwiazda znajdująca się około 5100 lat świetlnych od Ziemi, w gwiazdozbiorze Tarczy Sobieskiego. Była uważana znaną gwiazdę pod względem średnicy, czemu jednak zaprzeczyły badania         z 2018 roku. Nie zmienia to jednak faktu, że jej rozmiar przekracza możliwości naszej wyobraźni, bowiem jej szacowany promień wynosi 941 promieni Słońca, które jest z kolei ok. 109 razy większe od Ziemi. Olbrzym ten jest także ponad 340 tysięcy razy jaśniejszy od naszego naturalnego źródła światła. Wszystkie wymienione wyżej fakty świadczące o wyjątkowości tego obiektu dają nam możliwość zaobserwowania go przy dobrej pogodzie przez mały teleskop lub lornetkę.


## S5 0014+81 

Tą nazwę nosi galaktyka, wewnątrz której znajduje się supermasywna czarna dziura. Jej masa według obliczeń astronomów z 2009 roku wynosi około 40 mld. mas Słońca co czyni ją jedną z najbardziej masywnych czarnych dziur. Jej średnica wynosi ponad 236 miliardów kilometrów, co daje długość 40 razy większą od odległości między gwiazdą centralną naszego układu a Plutonem. Obiekt ten powstał we wczesnych latach istnienia wszechświata (ok. 1,6 mld. lat po Wielkim Wybuchu).



## Bańka Lyman-alfa 1

Bańka Lyman-alfa 1 lub LAB-1 jest wielkim obłokiem gazu, którego średnica wynosi około 300 tysięcy lat świetlnych (trzy razy większy od drogi mlecznej). Obiekt znajduje się w gwiazdozbiorze Wodnika ok. 11,5 mld lat świetlnych od Ziemi. Został odkryty w 2000 roku przez zespół Charlesa Steidela.  LAB-1 jest największym znanym obłokiem gazu, ze względu na właściwości na zdjęciach przyjmuje zielony kolor. Dodatkowo emitowane światło formuje ogromy pierścień wokół bańki.




## Wielka Pustka

Wielka pustka jest gigantycznym obszarem przestrzeni kosmicznej o średnicy miliarda lat świetlnych. Jak sama nazwa wskazuje jest to pustka, czyli obszar, który jest pozbawiony materii świecącej oraz ciemnej. Obiekt został odkryty w 2007 roku przez amerykańskich naukowców z Uniwersytetu w Minneapolis. 

## Wielka Ściana Herkules-Korony Północnej
Wielka Ściana Herkules-Korony Północnej jest największym znanym obiektem we wszechświecie, którego długość według szacunków astronomów wynosi ok. 10 mld. lat świetlnych, co stanowi 10% długości obserwowanego Wszechświata . Jest to struktura składająca się (tak jak inne wielkie ściany) z gromad galaktyk i grup kwazarów. Jej nazwa wzięła się od położenia na granicy dwóch gwiazdozbiorów: Herkulesa i Korony Północne. 

Jak widać, jesteśmy bardzo małą cząstką otaczającej nas materii, tak małą że ciężko ją do czegoś przyrównać. Jednak jesteśmy cząstką, która posiada dar jakim jest wiedza. Wiedza ta na temat kosmosu jest dzisiaj bardzo mała, jednak cały czas rośnie. Prawdopodobnie kiedyś odkryjemy kolejne olbrzymy, a przy nich obiekty, które znalazły się w tym artykule będą pełniły rolę naszego Słońca. 
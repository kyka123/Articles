---
title: Chleb
date: 3 maj 2021
author: Piotr Bieniasz
image: articles_photo/chleb.jpg
---


## Pieczywo jest nieodłącznym składnikiem naszej codziennej diety. Nazwa ta obejmuje różne wyroby wypiekane z mąki, wody, soli i połączonych z różnymi składnikami. Jednak niewiele osób zdaje sobie sprawę z tego, jak długo nam one towarzyszyły.

## Początki chleba

Chleb lub wypieki do niego podobne odgrywały dużą rolę w pierwszych cywilizacjach przechodzących z trybu koczowniczego do osiadłego. Z terenów starożytnej Mezopotamii, gdzie uprawa zbóż została opanowana w sposób opłacalny, rozprzestrzeniła się ona do Europy, Zachodniej Azji oraz Afryki, a w Azji Wschodniej i w Amerykach również powstały ich odpowiedniki, dzięki czemu wypieki chlebowe wkrótce pojawiły się dookoła globu.  
Na terenie Jordanii znaleziono dowody istnienia podpłomyków 14 tysięcy lat temu, natomiast pierwotne moździerze służące do mielenia zbóż datuje się na 30 tysięcy lat. 
Sklepy z wypiekami istniały już w starożytnych Atenach, gdzie było możliwe zakupienie wyrobów chlebopodobnych, które zostały rozprzestrzenione przez całe Imperium Rzymskie od Egiptu aż do Anglii, co znacznie zwiększyło rolę chleba jako produktu komercyjnego. Pomimo tak długiej obecności piekarni, przemysłowa produkcja jego nie odbywała się aż do początku XX wieku. W 1912 roku został stworzony pierwszy prototyp do krojenia chleba, a dopiero w 1928 roku udało się stworzyć maszynę zdolną do krojenia i pakowania chleba. 

## Właściwości chleba

Chleb można podawać na różne sposoby. Można go podgrzać i podawać jako tosty czy zapiekanki, lub jako zwykłe kanapki, albo składnik sałatki. Najczęściej chlebowi na naszych talerzach towarzyszy masło, wędliny, sery i warzywa. Zawiera on sporo węglowodanów, jak i magnezu, żelaza, błonnika i witaminy B.


## Chleb w różnych kulturach

Chleb jest w wielu kulturach uznawany za symbol potrzeb życiowych, w chrześcijaństwie odgrywa on ważną rolę w Eucharystii. Jest wiele powiedzeń nawiązujących do chleba czy pieczywa ogółem (np. “bułka z masłem”, “nie samym chlebem żyje człowiek”, “głodnemu chleb na myśli” itd.). 


## Podsumowanie

 Wypieki różnych rodzajów towarzyszyły nam od wieków jako źródło podstawowych wartości odżywczych, oraz pomoc pierwszym cywilizacjom w prowadzeniu osiadłego trybu życia. Obecnie odeszliśmy od oryginalnych form chleba w celu zwiększenia wydajności w ich produkcji, jednak nie zmniejszyło to jego udziału w naszych dietach, a jedynie zwiększyło jego różnorodność, dzięki czemu każdy znajdzie chleb który by mu odpowiadał.

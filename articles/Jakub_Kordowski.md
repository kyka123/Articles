---
title: Planujesz kupno używanego motocykla? Sprawdź na co zwrócić uwagę .
date: 8 maj 2021
author: Jakub Kordowski
image: articles_photo/kordos.jpg
---


### Boisz się, że wymarzona maszyna jaką kupisz może być „trupem”? Spokojnie, poniżej znajdziesz rady które znaczącą obniżą to ryzyko, ale pamiętaj decyzja należy tylko do ciebie.


## Jaką ofertę wybrać?

Oczywiście podstawową sprawą jest komplet dokumentów takich jak np. dokumenty rejestracyjnych, badania techniczne, faktury wymienionych części ( w szczególności dla motocykli zza granicy).Zapoznaj się modelem motocykla jaki chcesz kupić. Możesz to zrobić ze specyfikacji producenta lub recenzji testerów na ich kanałach np. motobanda.pl. Dzięki tej wiedzy dowiesz się o usterkach i wadach produkcyjnych danego modelu, abyś na pewno wiedział, że eksploatacja upatrzonego motocykla nie wyzeruje twojego konta.



## Kontakt ze sprzedającym

Jeśli zdecydowałeś się na ofertę i zapoznałeś się z upatrzonym motocyklem należy skontaktować się z sprzedającym. Pytaj się w szczególności o rzeczy związane z eksploatacją motocykla takie jak: kiedy był wymieniany olej i czy był zgodny z zaleceniami producenta, jaki jest stan opon i klocków hamulcowych, czy był garażowany. Nie bój się również spytać o przesłanie dodatkowych zdjęć, ostrożności nigdy za wiele.

## Oględziny motocykla
Tutaj przyda nam się wiedza o danym motocyklu zdobyta wcześniej. Należy sprawdzić lakier i elementy stylistyczne danego modelu z jego rocznika. Wszelkie braki, czy nie zgodności z malowaniem fabrycznym z roku produkcji motocykla mogą świadczyć o wymianie lub malowaniu motocykla.  	Następnie sprawdzamy hamulce. Tarcza hamulca nie może mieć luzu ani pęknięć, a jej grubość nie może być cieńsza niż przewidział producent ( taka informacja jest często wybita na samej tarczy). Klocki hamulcowe nie mogą być też za cienkie, choć nie jest to zbytnio problem, bo po zakupie motocykla takie rzeczy się wymienia.  	Kolejnym elementem do sprawdzenia są opony. Sama opona może być nawet pięcioletnia i być dobrą do jazdy, ale opona musiałaby być garażowana i nie zbytnio nie używana. Bieżnik opony zdatnej do jazdy musi być ponad ogranicznikami (wypustki w bieżniku). Sam bieżnik mierzymy na środku opony. 	Przechodzimy do sprawdzenia łańcucha napędu. Każdy motocykl wyposażony jest w skale i jeśli łańcuch jest mniej więcej w jej połowie to łańcuch posłuży jeszcze z dwa sezony. Sam naciąg łańcucha musi być zgodnym z zaleceniami producenta (często luz w połowie łańcucha powinien wynosić miedzy 2,5 do 3 cm). Jeśli łańcuch odchodzi od zębatki, to łańcuch należy wymienić. Natomiast jeśli zęby zębatki są ostre to również należy wymienić łańcuch wraz z zębatką.Niezgodności rzeczy wymienionych powyżej nie dyskwalifikują motocykla, bo są to rzeczy eksploatacyjne jednak stanowią solidny argument do zbicia ceny. 	Koniecznością przy kupnie jest sprawdzenie płynów w motocyklu takich jak płyn: hamulcowy, chłodniczy i olej silnikowy. Jeśli nie były one wymieniane za często lub zmieniły kolor daję to sygnał, że właściciel nie dbał właściwie o motocykl. 

## Jakie rzeczy mogą dyskwalifikować motocykl i jak je sprawdzić
Dyskwalifikacja motocykla nie jest to nie możliwość jego naprawy, ale znaczny koszt i czas całej takiej operacji, a i tak po jej zakończeniu nie dostaniemy gwarancji na sprawność motocykla. 	Zawieszenie. Sprawdzamy je dociskając kierownicę do oporu amortyzatora przysłuchując się czy poprawnie pracuje natomiast tylny amortyzator sprawdzamy dociskając zadupek. Również należy skręcać kierownicę do oporu czy posiada ona płynny zakres ruchów i nic nie trzeszczy i nie przeskakuje w trakcie jej skręcania. 	Silnik. Należy zdjąć owiewki i sprawdzić czy motor nie  posiada wycieków oleju, czy blok silnika nie jest popękany, szczelność chłodnicy. 	Układ hamulcowy. Patrzymy czy układ jest szczelny i czy przewody nie są przetarte.

## Co świadczy o motocyklu po szlifie lub drobnych upadkach?

Motocykl nie jest kwalifikowany jako powypadkowy po szlifie czy upadku parkingowym, ale sprzedający powinien nas o tym poinformować choć nie zawsze tak jest. 	Elementy mogące świadczyć o drobnych przygodach motocykla to: obdarte stopki, wymieniona dźwignia hamulca tylnego, poobijane manetki i lusterka.Wymienione powyżej rzeczy nie dyskwalifikują motoru jednak dają nam świadomość o potencjalnych „przygodach” tego motocykla.

## Jazda próbna i co sprawdzić
Po oględzinach należy sprawdzić parę rzeczy, bo od tego zależeć będzie nasza bezpieczna jazda. Sprawdzamy więc: sprawność zegarów, manetkę gazu, dźwignie hamulca, oświetlenie, szczelność układu wydechowego, kolor spalin ( jeśli są białe lub lekko szare jest wszystko w porządku). 	Podczas samej jazdy nie musisz osiągać maksymalnych osiągów jednak musisz sprawdzić: płynność zmiany biegów w szczególności 2 i 3 bieg, utrzymywanie prostego toru jazdy (jeśli motocykl nie utrzymuje prostego toru jazdy świadczyć to może o krzywych felgach lub nie wyregulowanym zawieszeniu)

## Dobra rada
Jeśli masz taką możliwość to poproś o pomoc przy zakupie motoru mechanika czy kolegę motocyklistę. Na pewno pomogą swoją chłodną głową i doświadczeniem przekonać lub odwieźć od zakupu.

## Podsumowując
Zachowaj zimną głowę i przelicz sobie koszta utrzymania motocykla, bo kupno motoru to dopiero początek wydatków. Sięgnij po radę mechanika co do twojej decyzji i stosuj się do sugestii opisanych powyżej, a kupno używanego motoru nie będzie takie straszne.
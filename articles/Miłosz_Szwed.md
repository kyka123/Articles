---
title: W zdrowym ciele, zdrowy duch.
date: 7 maj 2021
author: MIiłosz Szwed
image: articles_photo/milosz.png
---


### W dzisiejszych czasach wiele osób poszukuje sposobu na idealną sylwetkę. Jak wiadomo podstawą w jej osiągnięciu jest trening. Niektórzy zapominają jednak o bardzo ważnym aspekcie, jakim jest zdrowe odżywianie. Jakie są najważniejsze zasady zdrowego odżywiania. W Internecie możemy znaleźć wiele informacji, które mogą nas mylić i zniechęcić do zmiany stylu spożywania posiłków.


## Najczęstsze błędy

Ważną kwestią jest ilość spożywanego pożywienia. Mogłoby się wydawać, że jeśli jemy mniej, nasze ciało szybciej przetworzy zbędne kalorie i szybko schudniemy.  W rzeczywistości jest na odwrót, gdy jemy mniej, nasze ciało inaczej zarządza zapasami energii i stara się ją oszczędzać.
Drugim aspektem jest to co jemy. Każdy posiłek musi być pełnowartościowy i powinien zawierać jak najwięcej składników odżywczych. Spożywanie samych owoców i warzyw nie przysłuży nam się dobrze, jeśli nie uzupełnimy jadłospisu o nabiał, czy produkty zbożowe.


## Więc jak i co jeść?

Należy pamiętać o regularności posiłków. Starajmy się jeść dokładnie 5 posiłków o stałych godzinach. Cały jadłospis powinien dostarczyć organizmowi tyle energii ile wynosi dzienne zapotrzebowanie energetyczne. Różni się ono w zależności od wieku i płci.
Każdy z pięciu posiłków powinien być różnorodny i zawierać składniki odżywcze. Bardzo ważne są węglowodany, białka oraz tłuszcze nienasycone. Istotną sprawą jest ograniczenie ilości tłuszczów nasyconych i tłuszczów trans. Zawarte są w mięsie, nabiale oraz gotowych produktach. Spożywanie tych tłuszczy prowadzi do nadwagi, otyłości lub miażdżycy. Ograniczyć należy również cukier zawarty w słodyczach, przekąskach, czy słodzonych napojach. Zbyt duże ilości cukru mogą prowadzić do cukrzycy i chorób sercowo-naczyniowych. Warto również obniżyć zawartość soli w potrawach, ze względu na zawarty w niej sód. Dzienna dawka soli to 5g, czyli jedna łyżeczka. Każdy posiłek powinien zawierać porcję owoców lub warzyw (z wyłączeniem ziemniaków).
Oprócz zrównoważonej diety, kluczowym elementem jest regularne nawadnianie organizmu. Powinniśmy uzupełniać płyny regularnie, a nie tylko kiedy jesteśmy spragnieni.

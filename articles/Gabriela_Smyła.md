---
title: BTS powrócą z nowym singlem
date: 6 maj 2021
author: Gabriela Smyła
image: articles_photo/Gabrysia.jpg
---


## Słyszałeś o powrocie Bangtanów i jesteś ciekaw co szykują tym razem? Chcesz znać szczegóły i teorie fanów na temat ich nowej piosenki? Tutaj znajdziesz to wszystko!


## Fenomen koreańskiego zespołu

BTS zdecydowanie w tamtym roku stali się jeszcze większym fenomenem świata muzyki niż byli wcześniej. Dzięki ich pierwszemu anglojęzycznemu singlowi „Dynamite” zostali po raz pierwszy nominowani do nagród Grammy. Już na początku roku koreańskie media donosiły o planowanym powrocie BTS z nową podobną piosenką. Radiowcy, którzy otrzymali wcześniejszy dostęp twierdzą, że nowy singiel Bangtanów będzie godnym następcą ich poprzedniego hitu, a także umileniem ciężkich chwil podczas pandemii.


## Nietypowy zwiastun piosenki

Pod koniec kwietnia na oficjalnym kanale BANGTANTV, mogliśmy zobaczyć niespodziewaną transmisje, która wywołała ogromny chaos wśród fanów, zwanych także ARMY. Dlaczego? Wszystko zaczęło się dość dziwnie. Pierwszym elementem, który przykuł uwagę fanów na transmisji była tajemnicza kostka masła z logiem BTS przedstawiona w żółtej scenerii. Oglądający siedzieli przed monitorami w niepewności z jednego powodu. Mianowicie tytuł „What’s melting?” czyli w luźnym tłumaczeniu „co się topi?” oraz dziwne dźwięki gotowania i smażenia w tle, mocno ich zdezorientowały. Warto zauważyć, że w prawym górnym rogu licznik powoli odliczał czas do północy w Korei. Z czasem kostka powoli topiła się zmieniając swój kształt w kształt serca, a także od czasu do czasu pojawiały się zagadkowe emoji. Po godzinie masło roztopione w kształt serca zwyczajnie odjechało z ekranu, a dla fanów wszystko było jasne. Na ekranach pojawił się tytuł i data premiery nowego singla. Tutaj możecie obejrzeć pełną transmisje. -> https://youtu.be/NLcim9EPx6c



## Butter następcą Dynamite?

„Dynamite” zdecydowanie było światowym hitem, który pobił wiele rekordów, a nawet pozwolił BTS zostać pierwszymi koreańskimi artystami nominowanymi do prestiżowych nagród Grammy. Utwór „Butter” najprawdopodobniej tak samo jak jego poprzednik „Dynamite” również będzie w całości w języku angielskim. Fani przypuszczają to, ponieważ kanadyjka Jenna Andrews, która była odpowiedzialna za brzmienie wokali w piosence „Dynamite” zrepostowała zapowiedź dopisując do tego coming soon. Artyści jednak nie zwalniają tempa, a ich kolejny singiel już cztery minuty po wydaniu linka do pre-save’a pobił dziesięciominutowy rekord piosenki „Dynamite”, a sam godzinny trailer był oglądany na żywo przez około 13 milionów fanów! Link jednak już działa i Wy też możecie zapisać utwór, a także stworzyć własną kostkę masła jako mała zabawa dla fanów klikając w link! https://www.bts-butter.com/?fbclid=IwAR1jVhULnyoLb0jugI3c1wwJTq79b4W0w3LIfuVX-I1O8BVYftA6IJMUo0I


## Czego się spodziewać?

Po godzinnej zapowiedzi wytwórnia podzieliła się z nami kilkoma dodatkowymi informacjami na temat nadchodzącego utworu. Zdradzają nam między innymi, że nowy singiel BTS „Butter” zostanie wydany w koreańskich i międzynarodowych serwisach muzycznych już 21 maja 2021 roku. O klimacie utworu możemy dowiedzieć się, że jest przepełniony niepowtarzalnym urokiem BTS, a także wtopi się w serca wszystkich ARMY. Możemy również spodziewać się fizycznego singla „Butter”, który trafi tego lata do sklepów w Korei i na całym świecie. Na końcu BIGHIT dziękuje ARMY za nieustające przywiązanie do BTS i proszą o wsparcie oraz dobry odbiór nowego singla. Pełny artykuł w języku koreańskim, angielskim, japońskim oraz chińskim znajdziecie na weverse -> https://www.weverse.io/bts/notices/1020 
Dodatkowo, niektórzy radiowcy w ostatnich dniach dostali przedpremierowo mp3 do utworu „Butter”. Alex Waters z radia Waters On Air odpowiedział na kilka pytań fanów na temat nowej piosenki. W swoim tweecie napisał „Butter to najlepsza piosenka, jaką kiedykolwiek zrobili. To jest tweet.”. Z odpowiedzi Alexa Watersa na pytania ARMY, możemy dowiedzieć się, że według niego nowa piosenka jest nie tylko lepsza od „Dynamite”, ale również trochę dojrzalsza, a także znajduje się w niej rap. Tutaj znajdziecie jego tweety -> https://twitter.com/WatersOnAir/status/1389953245183942663?fbclid=IwAR20lEQ4f2-ftcfx3C_pqjT1H5EMqcMeH87Za_XpdSfYuHAgi5POQwtePIA

## Zwykłe masło a może coś więcej?
Już oficjalnie wiadomo, że zapowiedziany przez wytwórnie BIGHIT MUSIC singiel południowo koreańskiego zespołu BTS będzie nosił nazwę „Butter”, co tłumacząc na język polski oznacza nic innego jak masło. Fani jednak doszukują się głębszego znaczenia tego tytułu głównie w anglojęzycznych zwrotach. Między innymi fani zwracają uwagę na te kilka zwrotów:buttery – podlizujący siębutter up – podlizywać sięmelt one’s butter – podobać się komuśspread butter on – schlebiać komuśI am buttered – być pod wpływem alkoholu
Kiedy ARMY zobaczyły prostokątną kostkę masła, u której powoli stapiają się rogi, przypomniały sobie o koreańskiej grze słów, o której kiedyś wspominał jeden z członków – Kim Namjoon znany pod pseudonimem RM. Koreańskie słowo 사람 saram (osoba), po zamianie litery m (tak zwanego prostokąta) w drugiej sylabie na ng (tak zwane koło), zmienia swoje znaczenie na 사랑 sarang (miłość), co może symbolizować właśnie roztapiające się masło na kształt serca. Tutaj wracamy do wcześniejszych anglojęzycznych zwrotów. Większość z nich odnosi się do prawienia komuś komplementów. To właśnie z tym może być związany symbol roztapiającego się serca. Rozpływa się ono pod wpływem miłych słów, chociaż zwroty te sugerują, że nie zawsze są one w stu procentach szczere. 

## Oczekiwanie na nowości

K-pop znany jest głównie ze swoich konceptów, teledysków, a przede wszystkim zapowiedzi do tego wszystkiego. Nie inaczej jest w tym wypadku! Aby nie przegapić żadnego elementu zapowiedzi nowego utworu Bangtanów musisz koniecznie zapoznać się z poniższymi datami i kalendarzem stworzonym przez wytwórnie! Znajdziecie go tutaj -> https://ibighit.com/bts/kor/schedule/?year=2021&month=5&day=1
2 maja – plakat promujący klipy do konceptu| już dostępne4/5/6 maja – klipy do konceptu | już dostępne10/12/13/14 maja – pierwsze promujące zdjęcia17 maja – drugie promujące zdjęcia19 maja – oficjalny zwiastun teledysku21 maja – wydanie piosenki oraz teledysku 13 PM KST (06:00 polskiego czasu)

## Koncept klipów
Plakat zapowiadający klipy do konceptu, to kolaż 7 obrazków – czyli dokładnie tylu ilu jest członków BTS. Co to oznacza? Oznacza to mianowicie tyle, że każdy obrazek z plakatu przypada na jednego z członków. Na dzień dzisiejszy, nie musimy spekulować, które zdjęcie należy do kogo, ponieważ wydane już klipy już nam to rozjaśniły. Wszystkie klipy znajdziecie na oficjalnej stronie BTS! https://ibighit.com/bts/eng/discography/detail/butter.php 

ARMY następująco przypasowały obrazek do każdego z członków:
Żółte balony – JinKonfetti – RMNapój – JiminChleb z serduszkiem – JungkookAparat – SugaŻelki – VZniszczony lizak – J-Hope

Ponadto coraz więcej fanów po zobaczeniu plakatu spekuluje, że wizualnie cały comeback będzie w stylu Pop Art., czyli prądu artystycznego powstałego już w latach 50 XX wieku. W pracach tych często wykorzystywano elementy życia codziennego ukazane w artystyczny sposób. 

## „Butter” jako wspomnienie czasów sprzed pandemii
Według fanów „Butter” najprawdopodobniej będzie wspomnieniem czasów kiedy wszystko było lepsze. Może to być angielska gra słowna między słowami butter – masło, a better – lepiej. O lepiej chodzi tutaj o czasy kiedy mogliśmy być razem, imprezować, kiedy mogliśmy szczęśliwi spotykać się ze znajomymi, co teraz jest niemożliwe z powodu pandemii. Lepsze czasy mogą być także symbolem czasów kiedy BTS zaczynali wspinać się na szczyt, teraz wspominają to będąc już bardzo sławnymi. Tutaj impreza może być odebrana jako droga na szczyt, a dzień po przyjęciu to aktualni Bangtani nie pamiętający jak szybko stało się to, że teraz są tak sławni. Jak myślicie, czy te przypuszczenia są trafne? A może macie jakieś inne teorie? Bądźcie czujni, bo już 21 maja wszystkiego się dowiemy!